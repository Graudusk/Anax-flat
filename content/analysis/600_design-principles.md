Designprinciper
===============================

Här är redovisningen för uppgiften i kmom06 om analys av webbsidors användning av designprinciper.

Jag inledde arbetet med att besöka webbsidor som listar sidor som har utstickande eller snygg design. Efter en stunds letande valde jag tre stycken av dem som jag tyckte verkade ha en eller flera av designprinciperna i åtanke.

De tre webbplatser jag valde är [typeandpixel.com.au](http://typeandpixel.com.au), [montluc.com](https://montluc.com) och [monopo.co.jp](https://monopo.co.jp).

Jag använde mig främst av canva.com och dess artikel om designprinciper som stöd för min analys av sidorna. Då jag inte är erfaren med att jobba med designprinciper refererade jag ofta till innehållet i artikeln.

[https://www.canva.com/learn/design-elements-principles/](https://www.canva.com/learn/design-elements-principles/)

##Webbplats 1, Type + Pixel ##
[Type + Pixel](http://typeandpixel.com.au/)

Webbplatsen är en hemsida och portfölj för företaget Type + Pixel som är en designstudio inriktad på varumärkesstrategi och formgivningskonsultering.

Webbplatsen har en ljust tema med många bilder och mycket rörelse. Startsidan upplevs som enkel i användning men mycket grafiskt innehåll.

Designen tycker jag framhäver företagets kunnande om design och olika typer av designtekniker. Jag tycker att syftet att visa upp företagets kunskap gynnas av designens mångsidighet,

**Designprinciper**

1. Upprepning (av plusikonen och texturer)

2. Utstickande färger (accentfärgen rosa)

3. En hierarki av storlek på olika delar av sidan med gradvis uppdelning i grids

Ja, designen är enhetlig och konsekvent.

[<img src="image/typeandpixel.png">](http://typeandpixel.com.au/)
##Webbplats 2, Montluc ##
[Montluc](https://montluc.com/)

Montluc är ett företag som säljer diamanter. Webbplatsen finns till för att marknadsföra deras produkter och visa information om företaget.

Temat är mörk och svartvit utan starka färger. Designen förmedlar en känsla av yrkesmässighet och estetik. Då företaget vill utmärka sig som en seriös och etisk verksamhet tycker jag att det förmedlas väl.

**Designprinciper**

1. Kontrast, sidan är väldigt mörk men det bryts av med hjälp av mycket vitt.

2. Inramning, sidan och innehållet är väldigt centrerat.

3. Balans, delsidornas innehåll är symmetriskt uppdelat.

Längre ner frångås det mörka temat och kontrastprincipen.

[<img src="image/montluc.png">](https://montluc.com/)

##Webbplats 3, Monopo ##
[Monopo](https://monopo.co.jp/)

Företaget Monopo är ett japanskt företag som enligt dem själva sysslar med brand design, communication design, digital experiences och content production. Webbplatsen fungerar som den första webbplatsen jag analyserade som portfölj för sina skapelser och företagets ansikte utåt.

Det första en besökare kan lägga märke till är att bakgrunden på sidan är korta videoklipp som visar upp stilistiska sekvenser från alla möjliga situationer. Designen och temat är simpelt men tack vare videor, bilder och designvalen sticker sidan ut.

Sidan är väldigt välgjord för syftet att fånga besökarens intresse. Webbplatsen inger en väldigt fri och konstärlig känsla med sin utformning.

**Designprinciper**

1. Symmetri, balans, en kombination eller en kompromiss mellan de båda i både videon där många av sekvenserna är centrerade motiv och längre ner på sidan där en cirkelmeny är i mitten av sidan.

2. Inramning, en cirkel i mitten av sidan binder ihop innehållet och centrerar besökarens blick.

3. Rörelse, i och med att en video spelas högst upp som bakgrund blir det mycket rörelse på sidan men också text, element och menyval är alla i rörelse när de antingen scrollas in i webbläsarfönstret eller när muspekaren förs över dem.

I vissa undersidor finns cirkelmotivet kvar och upprepar sig och på vissa sidor som är mer textintensiva går innehållet över till ett enkelt rutnät. 

[<img src="image/monopo.png">](https://monopo.co.jp/)


*Jag arbetade med denna analys på egen hand.*
