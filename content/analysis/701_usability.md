Användbarhet
===============================

Jag använde mig av fempunktslistan på [www.nngroup.com/articles/usability-101-introduction-to-usability](https://www.nngroup.com/articles/usability-101-introduction-to-usability/) som stöd för att analysera webbsidorna.

**Learnability:** Hur enkelt är det för användare att utföra grundläggande uppgifter första gången de stöter på designen?

**Efficiency:** När användare väl lärt sig designen, hur snabbt kan de utföra uppgifter?

**Memorability:** När användare återvänder till designen efter en tids frånvaro, hur lätt kan de återställa sin färdighet?

**Errors:** Hur ofta gör användare fel, hur allvarliga är dessa fel och hur lätt kan de återhämta sig från felen?

**Satisfaction:** Hur behaglig är designen att använda?

Jag tänker gradera alla fem användbarhetsvärden på en femgradig skala per webbplats och sedan räkna ut summan av alla värden. Den webbplats som får högst totalvärde blir vinnare i testet. Jag kommer också att motivera min poängsättning.

Två av sidorna använder jag nästan dagligen och är därför väl bekant med dem och hur man använder dem, men det kan vara intressant att studera från en ny användares perspektiv och analysera dess användbarhet. Därför skapade jag ett nytt konto på de två för att testa hur lätt det skulle vara att börja från början och hur användarvänligt skapandet, uppsättandet och användningen av ett nytt konto är på båda sidorna.

De andra sidorna är mer utav webbaserade verktyg jag använder mig av ibland. 


##Webbplats 1, [Twitter](https://twitter.com/) ##

Twitter är en webbsida som jag använder dagligen för att få nyheter och kommentarer från personer jag följer. Jag är väl bekant med hemsidan och hur man använder den, men den kan vara intressant att studera från en ny användares perspektiv och analysera dess användbarhet.

Jag har haft ett twitterkonto i ett antal år nu så jag gjorde ett nytt konto för att testa hur lätt det skulle vara att börja från början och hur användarvänligt skapandet, uppsättandet och användningen av ett nytt konto är. Först skapade jag kontot och lade till några konton baserat på de preferenser jag angav. När kontot väl var skapat lade jag till några fler med hjälp av tipsade konton. Jag tittade runt lite, använde mig av funktionerna och testade hur de fungerade. Jag testade endast sidan genom webbläsare på min laptop. Mobilappen testades ej.

###Analys:

**Learnability:** Väldigt lätt att komma igång. Processen är väldigt enkel, kort och informativ. Att använda sidan var enkelt. Det gick fort att bygga upp en samling av konto att följa och att kommentera, gilla och retweeta gick lätt till. 

4/5

**Efficiency:** När man väl har lärt sig hur det fungerar är det mesta man gör på sidan att läsa flödet och det är inte svårt. Att interagera med andra användare och inlägg går också väldigt bra och jag kan inte se att det skulle vara svårt för en ny användare. 

4/5

**Memorability:** Att komma tillbaka efter en lång period skulle vara tämligen enkelt på Twitter. En sak som kan vara svårt är ifall designen skulle ändras mycket. 

3/5

**Errors:** Jag har sedan jag startat mitt konto blivit anklagad för att vara en robot och för att köra automatiska skript på sidan (vilket jag faktiskt inte gjorde) samt fick felmeddelande när jag skulle sätta profilbild(fick lov att välja en annan bild), fick se introduktionsguiden två gånger och diverse andra småfel. Det har inte flytit på helt smidigt. 

2/5

**Satisfaction:** Den är okej men det känns som att vissa designval är mindre väl genomtänkta. Jag sitter med en dator som inte är den bästa och har jag scrollat ner några skärmlängder och läst in nya inlägg eller öppnar en tweet blir sidan snart oanvändbar på grund av seg sida. Känns märkligt med en så simpel webbsida och utseende.

3/5

**Resultat:** 16/25

[<img src="image/twitter.jpg">](https://twitter.com/)

##Webbplats 2, [YouTube](https://www.youtube.com/) ##

Precis som Twitter är YouTube en webbsida jag går in på ofta. Därför är jag van med att använda den och har väl grundade åsikter om sidan.

Jag skapade ett nytt konto och använde alla funktioner som finns att göra bl.a. söka, ladda upp klipp, kommentera, prenumerera o.s.v. Jag testade endast sidan genom webbläsare på min laptop. Mobilappen testades ej.

###Analys:

**Learnability:** Som ny användare eller även som ej inloggad är mycket innehåll tillgängligt för mig. Många videor och kanaler kommer upp som förslag för mig. Det är lätt att bygga upp en samling av prenumerationer. Att ladda upp ett videoklipp, förutsatt att man har spelat in ett själv, är inte så svårt, möjligen lite komplicerat för en med lite datorvana. Sidans design är enkel och inte särskilt avancerad därför tror jag inte att en ny användare blir för överväldigad av vad som finns på sidan.

4/5

**Efficiency:** Att använda youtube dagligen är väldigt enkelt när man är van med hur sidan fungerar. Nytt innehåll som man prenumererar på eller som rekommenderas en baserat på ens visningar och prenumerationer levereras smidigt och det är lätt att hitta nya klipp som intresserar en. 

4/5

**Memorability:** Då sidans design är relativt enkel och funktionaliteten på sidan har varit densamma väldigt länge tror jag inte att det skulle dröja länge innan en återkommande användare kan använda sidan optimalt igen.

4/5

**Errors:** En ny användare kan tänkas göra ett antal fel då vissa knappar inte har text som förklarar deras funktion och antalet videor på sidan kan möjligen ge upphov till att användaren klickar fel. Också knappar som ligger över länkar och videor kan vara en riskfaktor för felklick och således fel.

3/5

**Satisfaction:** Designen är ren och passar syftet bra. Sidomenyn har jag problem med att scrolla i då den aktiveras när man för muspekaren över den och då det är en liten fördröjning scrollar jag i huvudsidan först. Men det är mitt enda klagomål på designen.

3/5

**Resultat:** 18/25

[<img src="image/youtube.png">](https://www.youtube.com/)

##Webbplats 3, [Google maps](https://www.google.se/maps) ##

Google maps brukar jag använda ibland men då främst appen på min android. Därfr tycker jag att det vore intressant att analysera webbläsarversionen av sidan men på egna grunder utan att jämföra med appen. 

På webbsidan tittade jag runt på kartan och försökte använda så många funktioner som en användare skulle kunna tänkas använda. Jag testade endast sidan genom webbläsare på min laptop. Mobilappen testades ej.

###Analys:

**Learnability:** Här stöter jag på lite problem när jag ska testa sidan ur en ny användares perspektiv. Gränssnittet förklarar inte riktigt funktionerna och det är inte självklart hur en användare ska använda till exempel street view eller hur en använder sig av detaljvyerna för att få information om noder på kartan.

2/5

**Efficiency:** När man väl har lärt sig hur sidan fungerar är det ett bra verktyg. Det enda är att kartan kan vara lite långsam och möjligen kräver en dator som är bättre än low-range. 

4/5

**Memorability:** Den här webbplatsen är utsatt för mer förändring över tid än de andra webbsidorna jag analyserade. Det i kombination med att informationen på sidan är bristfällig får mig att tänka att det kan vara svårt att bli tillräckligt kunnig efter att inte använt sidan en tid.

2/5

**Errors:** På grund av otydligt användargränssnitt tror jag att felmarginalen för användare är stor. Att ofta klicka fel och hamna på andra undersidor än man ämnade är nog lätt. Speciellt kontrollerna för streetview känner jag att användare har en risk att göra fel på.

2/5

**Satisfaction:** Utseendet är inget fel på då kartan, både satellitvy och kartvyn, är visuellt tillfredsställande. Knapparna och menyerna tycker jag brister i tydlighet och gränssnittets design ändras en aning mycket under användarens interaktion med menyerna. 

3/5

**Resultat:** 13/25

[<img src="image/googlemaps.png">](https://www.google.se/maps)

##Webbplats 4, [GitHub](https://github.com/) ##

Innan jag började utbildningen så hade jag väldigt lite erfarenhet av att använda webbsidan. I och med denna kurs har jag fått lite mer vana och jag känner till webbsidan lite mer.

Jag använde mitt konto jag har använt i kursen och utforskade webbplatsen och kollade vad man kunde göra på sidan.

###Analys:

**Learnability:** För en ny användare skulle jag säga att det är lagom lätt att lära sig hur man använder sidan. Sidans design är enkel och smart gjord för den underlättar för arbetet och det är lätt att ta till sig informationen på hemsidan om hur man använder den. Däremot anser jag att mycket av det som görs på hemsidan är lite mer avancerat än andra hemsidor, det tror skulle lägga på lite mer tid på lärandeperioden.

3/5

**Efficiency:** Efter en tid upplever jag att det som ska göras på hemsidan utförs vanemässigt och det är lätt att komma ihåg var allt är på sidan och jag hittar utan problem. Därför borde användare inte ha problem att utföra uppgifterna fort när de väl lärt sig hemsidans utformning.

4/5

**Memorability:** Sidans anspråkslösa design och rikliga information på sidan underlättar för användare som kommer tillbaka efter en tids frånvaro och det hjälper ganska mycket. Jag vet inte hur mycket sidan kan komma att ändras då jag inte har erfarenhet av att den gjort det men skulle den göra det skulle jag tro, med tanke på hur genomgående sidans hjälpavsnitt är dokumenterad och hur mycket information det finns om det man gör på sidan, att användare inte skulle bli altför förvirrade och inte ha mycket problem med att använda en ny design.

4/5

**Errors:** Jag har inte gjort några fel så länge jag har använt webbplatsen men jag kan se många potentiella fel en ny användare kan göra, om hen inte är försiktig, med tanke på vad som hanteras på sidan.

3/5

**Satisfaction:** Designen på sidan är inte så värst imponerande visuellt sett men strukturen på webbsidan passar väldigt bra till syftet med sidan. Det är lätt att ha en god överblick över sidan och det är tydligt vad för knapp som gör vad tack vare den enkla utformningen.

5/5

**Resultat:** 19/25

[<img src="image/github.png">](https://github.com/)

## Testresultat ##

1. Github 19/25
2. YouTube 18/25
3. Twitter 16/25
4. Google Maps 13/25

*Jag arbetade med denna analys på egen hand.*


