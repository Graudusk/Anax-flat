Kmom03
===============================



**Hur känns det att vara styrd till ett vertikalt grid, hämmande eller stödjande?**

Ett vertikalt grid är något jag är van att använda och gör det lättare att jobba i sidan. 
Det stödjer väldigt mycket när man har grid:et klart, då faller allt lättare på plats och man behöver inte tänka så mycket på css:en och att få allting att passa, det blir nästan snyggt automatiskt när blocken anpassar sig efter varandra.

**Hur känns det att jobba med ett typografiskt horisontellt/baseline grid, ser du någon poäng med det?**

Det svåra med ett horisontellt grid är att en liten miss i de typografiska reglerna förstör resten av marginalerna. Det känns fel när det inte stämmer till 100% och hamnar utanför sina linjer. Jag ser poängen med typografiskt grid och det är självklart att använda, men att sitta och anpassa reglerna efter den linjerade bakgrunden och anpassa varenda margin till att få allt att passa känns som för mycket. Så länge det ser balanserat och jämnt ut ser jag inget problem med att text förskjuts och inte passar in i linjerna.

**Berätta om hur du valde typsnitt till din webbplats.**

Typsnittet valde jag efter att jag ville att sidan ska se ren och klar ut i texten. Texten ska vara lättläst. 

**Har du jobbat med liknande layouttekniker sedan tidigare?**

Tidigare har jag nästan uteslutande byggt hemsidor i bootstrap och jag har jobbat mycket med det. Därför är jag väldigt van med konceptet med grid, kolumner, rader osv. 

**Du börjar se hur man kan jobba med LESS, kommentarer på det?**

Det blev ett bra steg att gå från att skriva i ren css i htmlphpkursen till att börja jobba med LESS. Som jag skrev tidigare hade kompileringen kunnats göra annorlunda. Jag vet inte hur mycket bättre det hade blivit men arbetssättet är enkelt nu och jag tycker att det finns en poäng i att ha det som det är nu. 

**Hur uppfattade du nivån på detta kmom? Svårt, lagom, många nya begrepp?**

Jag tycker att det var väldigt mycket arbete i det här kursmomentet och det tror jag beror mest på tiden som spenderades på att göra små anpassningar av marginaler och stilen. Först tyckte jag att kravspecifikationerna var otydliga och det verkade vara mycket mer arbete än vad det var. Men när jag väl hade läst igenom allt noggrant kunde jag börja jobba med det och planera upp arbetet. 

Det krävde sin tid och jag fick ta hjälp av videoserien "Teknisk webbdesign och användbarhet" för att hamna på rätt väg. Det svåra med kursmomentet var nog mer att få en överblick av allt som skulle göras till exempel hur många filer som ska skapas, var jag ska skriva en specifik kodrad, hur mycket tid ska jag egentligen lägga ner på vissa kravpunkter o.s.v.
