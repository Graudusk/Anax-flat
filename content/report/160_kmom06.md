Kmom06
===============================

**Hur känns det att tänka i termer av designelement och designprinciper?**

Det har känts väldigt ovant. Varje tema jag har gjort har krävt mycket eftertanke och läsning. Det har aldrig varit någonting jag har tänkt mer på i termer och principer när jag har designat. Jag har haft i åtanke "vad som gör design bra" men aldrig studerat det så här noga som vi har gjort i det här kursmomentet. Jag tror att jag kommer att ha dessa tankar i bakhuvudet i framtiden.

**Har du en klar uppfattning om hur designelement och designprinciper samverkar för att skapa en design?**

Ja, det har klarnat otroligt mycket för mig efter det här kursmomentet. I början kändes alla termer och all ny information som väldigt mycket men jag tycker att jag har tagit till mig allt och förstår tanken.

Det verkar vara ett stort ämne som jag har fått en liten inblick i för att få en bättre uppfattning av.

**Har du en uppfattning om “the final touch” och vad det kan vara i sammanhanget webbdesign?**

Den sista handpåläggningen man gör för att binda ihop temat. Det kan vara till exempel att finjustera färgerna för att de ska ha en bättre balans eller att lägga till ett extra designelement för att få webbsidan att stå ut. Det är min uppfattning av vad "the final touch" är.

**Har du under kursen skapat dig en känsla för begreppen god design, vad det innebär och vad som är subjektiv och objektivt inom området?**

Där jag tidigare skapade teman utan en tanke på grundprinciper eller färgteori, tror jag nu att jag har en bättre förståelse för vad som med enkla medel kan få en webbsida att se ut att vara professionellt designad.
