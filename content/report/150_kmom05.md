Kmom05
===============================

Report for kmom05.


**Berätta kort om erfarenheterna med din undersökning av webbplatsers laddningstid.**

Jag hade inte tidigare använt Google PageSpeed vad jag kan minnas, men däremot kan jag tänka mig att jag har använt något liknande verktyg för länge sedan, men namnet på det minns jag inte. Att analysera laddningstid och resurser har jag gjort mycket på mitt föregående jobb. Så det var inte mycket frågetecken med termerna och tillvägagångssättet på uppgiften.

Medan jag undersökte webbplatsernas laddningstid insåg jag hur segt dom egentligen lästes in. Att sidor skulle ta mer än fem sekunder låter väldigt mycket för mig. Det känns som att webbutvecklare borde vara mer proaktiva i utvecklingen av sina hemsidor. Hade jag gjort en hemsida som fick så uselt resultat som vissa av dessa webbplatser fick hade jag förmodligen skämts.

Det var lätt att samla in data från webbplatserna och det gick fort att sammanställa kalkylbladet. 

**Har du några funderingar kring Cimage och dess nytta och features?**

Jag funderar över ifall man inte hade kunnat göra allt som cimage gör med css filter istället. Det hade kanske blivit mer omständigt med klasser och att jobba i fler filer. Men det hade nog varit möjligt.

Det var ett smidigt verktyg och det kändes lättarbetat när jag jobbade med blogguppgiften. En av anledningarna till att jag tyckte om det var nog att det gick så fort att rendera fram bilderna, samt att jag inte behöver göra mycket jobb själv.

**Lyckades du uppnå ett bra sätt och en LESS-struktur för att jobba med dina bilder i webbplatsen?**

Ja, att jobba med genvägen figure underlättade arbetet med bloggen och jag gillade sättet den fungerar på. Utseendet på mitt tema tillsammans med bildernas utseende och klasser passar in väl och lyfter temat ännu mer och får det att se mer aktivt ut.

Med LESS-strukturen fick man mycket gratis i form av media queries och placering av bilderna anser jag. Det var lätt att lägga in bilder utan att tänka för mycket på hur de skulle förhålla sig till resten av innehållet tack vare modulen.

**Om du gjorde extrauppgiften med picture, srcset och sizes, fick du någon känsla för för- och nackdelar med konceptet?**

Jag gjorde tyvärr inte den.
