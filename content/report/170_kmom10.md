Kmom10
===============================

## Analys ##

De webbplatser jag analyserade användarvänligheten på i uppgiften var Twitter, YouTube, Google Maps och GitHub.

Jag valde vissa av dem för att det är webbsidor jag ofta besöker och känner väl igen men ville försöka analysera dessa från en ny användares perspektiv. GitHub har jag använt lite i kursen men inte fått ett riktigt grepp om hur hela sidan fungerar så jag såg det också som en chans att bekanta mig mer med sidan.

Eftersom att alla sidor, förutom google maps, kräver inloggning till varierande grad, krävde analyserna att jag skapade en ny användare vilket jag också gjorde.

Den sida som var lättast att använda var GitHub tätt följt av YouTube. De sidorna var enkla att sätta upp användare på och att komma igång att använda på kort tid.

Google maps var extremt krångligt sett ur kriterierna som jag valde att analysera webbsidan med och jag blev faktiskt förvånad över resultatet när jag analyserade den med kritisk blick.

[Länk till analysen](analysis/usability)


## Webbplats ##

Den fiktionella kunden jag valde att göra en webbsida åt bestämde jag skulle vara ett hårdrocksband. Anledningen är att jag fick en klar bild av hur en sådan sida kunde se ut när jag läste kravspecifikationerna och då kändes det självklart att gå på det spåret.

Jag valde att skapa grunden för min webbplats genom att kopiera min anax flat-sida till projektmappen. Det gjorde därför att jag inte känner mig helt 100% säker på att jag skulle göra helt rätt om jag skulle installera en ny anax flat-sida och sedan ville jag komma igång med arbetet så fort jag kunde och det kändes som att det skulle ta för lång tid om jag inte kopierade min färdiga sida.

Sedan började jag fylla min tomma sida med de undersidor som skulle finnas med och fyllde dom med text. 

Kravet att ha en flashbild på varje sida löste jag genom att sätta en bakgrundsbild på flashsektionen istället för att ha en figure i sektionen. Det gjorde jag därför att det kändes som en bättre lösning för mig då jag planerade att ha loggan, inte bara som hemknapp i headern, utan också som stor 3dbild mitt i flashsektionen.

Kravet att ha minst två kolumner på förstasidan tolkade jag som att jag kunde ha två sektioner i fullbredd på startsidan vilket passade min sida och design bättre samtidigt som jag får in två sektioner med innehåll.

Sidans favicon är den vänstra delen av bandets stiliserade bandnamn.

## Tema ##

Utifrån det jag hade kopierat rensade jag bort teman jag inte skulle behöva och sidor som inte skulle vara med. När jag hade mitt skal och de basteman som kom med från tidigare sidan rensade jag lite lesskod från den och skapade mitt bastema som skulle vara med på sidan.

Det temat är inte anpassat till att vara utseendemässigt framstående utan är endast den neutrala grunden jag behövde som startpunkt.

Bastemat kopierade jag sedan och började skapa det utseende jag hade skissat fram. Det temat blev det anpassade standardtema som skulle vara till kunden. 

Både bastemat och det anpassade temat finns att välja i theme-selectorn.

Gridet fungerade initiellt och temat behövde inte anpassas till det utan jag byggde vidare på temat med gridet i åtanke. Både vgrid och hgrid fungerar och har tagits åtanke till under bygget av temat. 

Mitt tema ser bra ut på små skärmar och är responsivt, bl.a. genom att jag har med hamburgarmenyn på små skärmar.

Jag skapade sedan sidorna där jag presenterar mina teman och analyserar designprinciperna i dem.


## Allmänt om projektet ##

Att komma på en grundtanke till hur sidan kunde se ut i stora drag tyckte jag kom lätt och det tog inte lång tid. Med det stora arbetet låg i att få till ett innehåll som skulle passa in på syftet med sidan och få detaljerna i temat att se bra ut och binda ihop sidan. 

Jag hade lite problem med det kreativa arbetet som krävdes i den här uppgiften och mycket av tiden satt jag och finjusterade utseendet. 

Men utöver det tycker jag att projektet var rättfram och jag hade inga problem med att förstå kravspecifikationen. uppgifterna i projektet stämde väl överens med det vi har jobbat med i tidigare kursmoment också så ingenting var nytt eller för svårt.

På grund av lite strul med planeringen hann jag inte med de optionella kraven som fanns i projektarbetet tyvärr. 

Med det sagt är jag nöjd med projektarbetet i sin helhet. Min användbarhetsanalys tycker jag blev bra och den var intressant att arbeta med då jag lärde mig mycket av den.

Webbsidan blev jag väldigt nöjd med när det gäller helheten och speciellt utseendet. Något jag känner att jag kan förbättra i nuläget är innehållet. Jag kan lägga till mer sidor och innehåll för att få sidan att kännas lite mer "levande" men som det är nu tycker jag att den är så bra jag kan göra den på den tiden jag har haft. 

## Allmänna tankar om kursen och kursutvärdering ##

Denna kursen har varit för mig den jobbigaste kursen att genomföra. Då de andra kurserna hittills har för det mesta handlat om kodning och programmering har det dykt upp nya moment som hör till designbiten där jag inte har mycket erfarenhet eller iallafall har det känns lite övermäktigt med de nya koncepten om designprinciper och sidoanalyser. 

Resultatet är ändå att jag har tagit till mig dessa men krävdes lite mer ansträngning än vad de andra kursernas information gjorde. Kanske gör det att det kommer att sitta i bättre med den extra energi jag lade på arbetet så förmodligen vinner jag mycket på det i längden.

Med det sagt tror jag att programmeringsbiten av webbproduktionen ändå är där jag klarar mig bäst men jag känner mig mer stärkt i mina kunskaper om design. Jag skulle kanske inte vara rädd för att gå in i ett projekt där min roll skulle vara att hantera designen till viss del.

Handledningen och informationen har varit felfri, problemet för mig har nog varit att hitta informationen bland all annan information samt att ta till sig de nya koncepten och termerna.

Lärarnas insats har som vanligt varit bra då jag alltid har snabbt kunnat få hjälp när det krisat och de har varit tydliga och informativa på lektionerna och föreläsningarna. 

Om jag skulle kritisera någonting i kursens innehåll så vore det att mängden arbete på de olika kursmomenten skiljer sig ganska mycket. Till exempel så minns jag att kursmomentet med typografi tog väldigt lång tid att sätta upp och den lite mer djupgående guiden som laddats upp på youtube var ett måste för mig om jag skulle ha klarat av den.

Skulle jag ge kursen poäng skulle jag ge den 6/10 utifrån min erfarenhet med den. Inget problem med kursen i sig, men jag hade personligen lite problem med den. 

Jag skulle absolut tänka mig att rekommendera den till en vän eller kollega.
