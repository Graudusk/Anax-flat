Kmom01
===============================

**Är du sedan tidigare van att jobba i ramverk för att bygga webbplatser? Om ja, vilka ramverk/språk har du jobbat med?**

Tidigt när jag lärde mig att bygga hemsidor fick jag testa system som drupal, joomla m.m. men inte mycket och jag tyckte att dom kändes onödigt krångliga. 
Wordpress har jag använt väldigt mycket i jobbet när vi har gjort hemsidor åt kunder då de är lätta att använda, sätta upp och lätta att lära ut till kunden. 

I wordpress används PHP som kodspråk och det var också genom det jag lärde mig mycket PHP.
Men vanast är jag att arbeta utan ramverk för att sätta upp webbplatser och applikationer. 

**Det blev en del nya verktyg i labbmiljön, var de nya för dig eller kände du igen dem?**

Anax-flat är jag helt ny i. Jag har aldrig använt det och aldrig markdown för den delen annat än för att testa det. 

Git och github har jag använt förut. Jag använder github privat och använde bitbucket tillsammans med ett program som heter "sourcetree" i jobbet. Jag använde sällan rena git-commands när jag jobbat så det är jag inte lika insatt i. Det ser jag fram emot att bli bra på då det känns viktigt att kunna.


**Hur kändes det att jobba med Anax Flat och bygga din me-sida?**

Det var ett krångligt system att använda kände jag från början. Det kanske börjar kännas mer lättanvänt efter ett tag. Det är ganska olikt de system jag använt tidigare och därför är jag ovan med tillvägagångssättet skulle jag tro.

Jag har erfarenhet av att använda mig av ramverk men i det här jobbade man endast i filstrukturen och med kodfiler för att ställa in innehåll och sidupplägg vilket är ovant för mig. 


**Har du några förutfattade meningar, eller kanske en etablerad övertygelse, inom design och användbarthet för webben?**

Ja, det har jag absolut. Inom användbarhet är jag extremt nitisk med mina principer om hur saker och ting ska presenteras och visas som till exempel enkelhet före allt, allt som finns på sidan ska ha ett klart och tydligt syfte eller att inget ska överraska användaren. 

När det kommer till design är jag mer öppen för variation, där handlar det kanske mer om personlig smak om vad som är bra design och snyggt utseende än att jag har en stark åsikt om hur det ska se ut. 

Jag är mer intresserad av att kod är läsbar och snygg än resultatet av koden. Men i och med den här kursen vill jag intressera mig lite mer för det omvända.


**Det fanns videor som kompletterade artiklarna, hjälpte de dig att förstå materialet bättre?**

Ja det gjorde dom. Jag hade svårt att förstå uppgiften lite och videorna hjälpte mig ganska mycket med att visa var jag skulle arbeta i för filer och vad jag skulle göra. 

